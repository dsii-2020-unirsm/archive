# Immaterials: Light painting WiFi, 2012, Timo Arnall, Jørn Knutsen e Einar Sneve Martinussen

 ### 1. Cos'è?  
È un’opera cinematografica che rappresenta la variazione della banda del Wifi registrata e raffigurata con una barra di luci impressa nella pellicola. Essa è stata realizzata, nella zona di Grünerløkka a Oslo, da Timo Arnall, Jørn Knutsen e Einar Sneve Martinussen.

 ### 2. Cosa significa?  
Il progetto vuole rappresentare e rivelare un fenomeno immateriale ed invisibile come quello della rete WiFi.
La luce dell'asta di misura pulsa mentre viene spostata, creando linee tratteggiate nello spazio. Questo crea un pattern semitrasparente che permette alla visualizzazione di apparire all'interno dell'ambiente senza coprirlo, come se rimarcasse la sua immaterialità. Quest’opera mostra come le reti WiFi siano onnipresenti, ma anche frammentate e diverse tra loro. La forza, la consistenza e la portata della rete dice qualcosa sull'ambiente costruito in cui si trova. Quindi si è dimostrato che il comportamento del WiFi dipende dal luogo e da come la città è costruita e “vissuta” dagli utenti della rete.

 
 ### 3. Come funziona?  
Si utilizza un’asta di luci led che visualizza la potenza del segnale come una barra. L'asta è alta 4 metri e possiede 80 luci led. Essa viene spostata nello spazio per raffigurare le variazioni del segale WiFi. La fonte luminosa viene catturata da una fotografia a lunga esposizione, resa possibile grazie anche all’assenza della luce del giorno (in alcuni mesi invernali Oslo è al buio). Una scheda Arduino capta il segnale tramite un lettore RFID, e trasforma i dati in un segnale luminoso, riportando l'intensità del segnale in un grafico di luce.
 
 ### 4. Cosa succederebbe se..?  
Sarebbe interessante sfruttare questa tecnica e riuscire a renderla disponibile a tutti, magari tramite un app che consiglia la zona con maggiore banda. Oppure trasformare questi dati in un elemento sonoro che varia di intensità o intonazione, un modo simpatico per dare _voce_ a qualcosa di invisibile e rendere fruibile queste informazioni anche a persone ipovedenti.
