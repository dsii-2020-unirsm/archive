## Monument
### _2006, Caleb Larsen_
![Imgur](https://i.imgur.com/BYhwmWZ.jpg)
#### What is
È un'installazione realizzata da _Caleb Larsen_, un artista, sviluppatore e designer. Mostra il numero di persone vittime di omicidi in tempo reale. 
Ogni vittima è rappresentata da una sfera di plastica gialla che cade da un contenitore 
in acrilico trasparente.

#### What does it means
L'opera induce lo spettatore a interpretarla in una prospettiva ludica, tenendolo all'oscuro del suo reale significato. 
Entrando nella stanza, lo spettatore ignora il motivo per cui le sfere cadono dal soffitto: si ritrova a camminare su un pavimento colmo di sfere gialle, 
che riconosce essere proiettili per pistole ad aria compressa e che rimbalzano ovunque senza un apparente ordine.
Le palline che nella realtà rispondono all’uso di un giocattolo, dell’imitazione dell’uccidere, in questo caso rappresentano oggetto reale della morte.
Nel momento in cui si prende coscienza di ciò che rappresenta ogni singola sfera, l'interpretazione dell'opera cambia.
Se, solitamente, ognuno pensa a sè stesso e alla propria vita, questa installazione induce a pensare anche alle altre vite
e inevitabilemente al loro potere su di noi.
L'opera intende riportare sotto i nostri occhi il valore della vita umana, della sua importanza e la facilità 
con cui essa può venire meno, spingendoci ad una riflessione sulla fragilità dell'uomo.

#### How it works
Un computer, collocato sopra la scatola e collegato ad internet, analizza continuamente da Google News i titoli di 4.500 fonti di notizie 
in lingua inglese derivanti da tutto il mondo, alla ricerca di persone che sono state uccise. Una volta trovato l'articolo,
l'algoritmo determina il numero di morti e ordina al meccanismo, costituito da [lego Mindstorms](https://it.wikipedia.org/wiki/LEGO_Mindstorms) e attaccato al contenitore trasparente,
di lasciar cadere una pallina per ogni persona morta. Inizialmente le palline sono poche e sparse per la stanza, ma nel corso 
del tempo si accumulano andando a formare un cumulo denso e caotico.  

![Imgur](https://i.imgur.com/zJL2IEK.jpg)
#### What if
Come ho detto in precedenza, il colore delle sfere è unico. 
Se da un lato adottare lo stesso colore serve per omologare gli omicidi e renderli uguali fra loro, dall'altro è importante considerare che 
le cause e tipologie di morte sono diverse.  
Sarebbe interessante se l'algoritmo potesse riconoscere la tipologia di morte, malattia, assassinio, incidente ecc e riuscisse ad associare ad ogni tipologia una 
sfera di colore diverso. Si potrebbe così avere una rappresentazione più dettagliata della realtà.
Se invece il materiale delle palline fosse molto pesante, il decesso della persona nel momento della caduta avrebbe un peso diverso nell'interpretazione?
